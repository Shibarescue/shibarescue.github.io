<html>
<head>
<meta http-equiv="Content-Type" content="text/html; charset=utf-8"/>
</head>
<body>
<div align="center">
  <FONT color=#cc0000 size=2><STRONG>
  <P align=center><font size=3><a  href="adoptie.html" target=_self><font color=#000000><strong><br>
    Adoptie</strong></font></a></font>&nbsp;&nbsp;&nbsp;&nbsp;&nbsp; <a  href="afstand.html" target=_self><font size=3 color=#000000><strong>Afstand</strong></font></a> &nbsp;&nbsp;&nbsp;&nbsp;&nbsp;<a  href="steun.html" target=_self><font size=3 color=#000000><strong>Ons steunen</strong></font></a> &nbsp;&nbsp;&nbsp;&nbsp;&nbsp;<a  href="contact.html" target=_self><font size=3 color=#000000><strong>Contact</strong></font></a>&nbsp;&nbsp;&nbsp;&nbsp;&nbsp;<a  href="link.html" target=_self><font size=3 color=#000000><strong>Linken</strong></font></a><br>
  <br>
  </P>
  </STRONG></FONT>
  <div align="center"></div>
  <TABLE style="WIDTH: 670px; HEIGHT: 500px" border=1 cellSpacing=0 borderColor=#ddd9d0 cellPadding=0>
    <TBODY>
      <TR>
        <TD vAlign=center align=middle><p align="center"><strong>Nieuwe start voor Keeno<br>
            </strong><em>Het avontuur van twee zielsverwanten</em></p>
          <p align="center"><IMG src="http://i20.photobucket.com/albums/b239/missy_tammy/herplaatsers/keeno-1.jpg"></p>
          <p align="left">De kriebel om een hond in huis te nemen was weer aanwezig na het pijnlijke afscheid van mijn Shiba tijdens een relatiebreuk.</p>
          <p align="left">Door de goede ervaringen met de oertypes wilde ik graag mijn zoektocht terug in die richting sturen.</p>
          <p align="left">Omstreeks maart 2011 kwam ik terecht op Shiba rescue en hondenvrienden.be.</p>
          <p align="left">En daar stond hij, Keeno, ter herplaatsing. <br>
            Op zoek naar een nieuwe thuis omdat zijn huidige bazen hem niet konden houden en hij niet samenging met de andere hond van het gezin.</p>
          <p align="left">Na het contact met zijn voormalige baasjes was de klik nog groter geworden en ik erg keek uit naar de grote dag! Het was ver rijden voor de eerste kennismaking maar dat had ik ervoor over. <br>
            Ook waren mijn zakken gevuld met hondenkoekjes. De liefde van de hond gaat door de maag toch?          </p>
          <p align="left">Bij de ontmoeting ging het vrij vlot. <br>
            Keeno reageerde goed op commando's, en ik kon hem zelfs een nieuw truukje leren! (achterpoten staan) Daarna kwam de spannende tijd, er waren (natuurlijk) meer geinteresseerden in Keeno.Â <br>
          Ik ben alleen en heb geen tuin, dus het zou mogelijk kunnen dat Keeno niet helemaal naar Nederland mocht komen. Na een tijdje hoorde ik dan toch dat ik de gelukkige uitverkorene was voor Keeno! Ik kocht een deken voor mijn achterbank, en reed triomfantelijk naar Menen. </p>
          <p align="left">Keeno ging gemakkelijk mee de auto in, maar de hele weg terug bleef hij mij aankijken, Wie is die jongen? waar gaan we naar toe? Mag ik er al uit? En na een paar plas-stops zijn we eindelijk aangekomen in Purmerend, waar Keeno eerst even moest snuffelen en moest rondkijken wat wat was. </p>
          <p align="left">De eerste maanden waren vooral wennen aan elkaar, Keeno bleek al snel niet van harde knallen te houden. Wat een beetje ongelukkig was toen het ging onweren midden in de nacht. Natuurlijk weten Akita's perfect hoe een deur werkt, en voor ik het wist stond in mijn slaapkamer. Dat vond de nieuwe baas natuurlijk niet leuk, en is deze boos geworden. Arme Keeno was helemaal in paniek geraakt en beet hij zijn nieuwe baas!</p>
          <p align="left">Maar gelukkig bleef het daarbij, de dagen erna was het weer opnieuw aan elkaar wennen, met elkaar spelen, en elkaar beter leren kennen. Keeno ging mee naar het strand, het bos, mee winkelen (in Purmerend is hij nu bijna een Celebrity!), en mee naar vrienden toe. En Keeno raakt steeds loyaler. Hij leert nu mijn eigen commando's. (en weet hij dus wanneer ik hem ga uitlaten, of dat hij de auto in moet)</p>
          <p align="center"><span class="MsoNormal" style="MARGIN: 0cm 0cm 10pt"><IMG src="http://i20.photobucket.com/albums/b239/missy_tammy/herplaatsers/keeno.jpg" align="middle"></span></p>
          <p align="center">&nbsp;</p>
          <p align="left">In September is Keeno dan eindelijk 5 geworden en speciaal voor zijn verjaardag zijn we naar een dierentuin (zoo) in Amersfoort gegaan, daar mogen honden komen en zo kon hij eens wat interesantere dieren zien dan alleen eenden. Keeno had de dag van zijn leven, hij schrok wel even van de olifanten, wilde heel graag spelen met de Hyena's (geen goed idee) en kijk zijn ogen uit bij de giraffe's. Natuurlijk waren ook alle kinderen geinteresseerd, wow, een Oranje Wolf! &quot;Meneer? mag ik hem aaien?&quot; was waarschijnlijk de meest gesproken zin die dag. Waar Keeno heel rustig en lief bleef bij allemaal mensen die interesse in hem hadden.</p>
          <p align="left">Nog steeds is Keeno mijn beste vriend, hij is waanzinnig blij als ik thuis kom. Gaat naast mijn stoel liggen als ik aan tafel zit, of achter mijn bureau. Waarschuwt mij voor de verkeerde meisjes als ik aan het daten ben, en zijn we zelfs aan het oefenen met los lopen! Natuurlijk is het echt nog oefenen van het einde van de straat naar de voordeur, maar dat gaat elke dag beter. Hij is ook al een heel stuk rustiger naar anderen honden geworden, maar dan vooral de honden die hem ook negeren. </p>
          <p align="left">Ik ben echt waanzinnig blij met Keeno, al kijkt hij mij een beetje vreemd aan als ik tot het huilen aan toe met hem Hachico kijk, hij voelt me heel goed aan, en ik hem. En zou geen betere vriend kunnen wensen!</p>
          <p align="center">&nbsp;</p></TD></TR></TBODY></TABLE>

</div>



</body>
</html>